USARE CHATGPT PER DIVULGARE MAURO BOTTARELLI

Spero che questo possa aiutare i tuoi post a raggiungere un livello di divulgazione più ampio. Cioè a raggiungere anche quelle persone che non hanno grande dimestichezza con concetti finanziario/economici. Perché oggettivamente non è banale seguire i tuoi ragionamenti anche se lo stile è piacevole e intrigante da leggere.

Si noti che nel prompt sono state separate le affermazioni fra quelle (a) importanti, quelle (b) implicite che sono utilissime alla divulgazione e (c) quelle "fuori dagli schemi" perché le AI di solito le ignorano e magari, invece, sono proprio quelle perle di eccellenza/intuizione che sono caratteristiche dell'essere umano. Quindi la richiesta di collegare questi elementi in passaggi logici oppure, di nuovo, spiegare quali sono gli eventuali collegamenti mancanti. Per esempio, salti di intuizione.

Nonostante queste attenzioni nello scrivere la richiesta nel prompt, va sottolineato che l'AI tende in modo naturale e pervicace a ignorare ciò che non comprende o non collega mediante schemi tradizionali e/o a rettificare tutto quanto entro questi schemi. Quindi prima o dopo aver letto l'analisi dell'AI, occorre leggersi il testo dell'umano.

=-> lnkd.in/dsPsyahn

***

Si noti invece che con Gemini 2.5 Pro -- e il "pro" è fondamentale in questo contesto -- sia riuscito ad intuire i ragionamenti standard dei due post di Mauro Bottarelli a partire dai soli dati (immagini) che nella loro selezione peculiare SONO già significativi.

Attenzione quindi, a supporre che l'AI possa rimpiazzare l'essere umano, perché nella selezione delle immagini è già implicito il grosso (o almeno la metà) del lavoro dell'essere umano che ha "pescato" ma non a caso, scientemente, fra milioni di possibili insieme di dati, quello "significativo". 

Un lavoro che apparentemente le AI sono bravissime a fare (riconoscere pattern) a patto che gli si insegni come e QUALI pattern selezionare (pesca). Perché di pattern interessanti (per loro) potrebbero tirarne fuori a bizzeffe. 

Questo è ancora, e a mio parere lo sarà per molto tempo, un appannaggio esclusivo degli esseri umani: l'intuizione guidata dall'esperienza e resa istantanea dalla pratica: il colpo d'occhio del maestro che ai novizi pare che "posso farlo anch'io, è banale".

I fuochi d'artificio nella loro "banalità" dimostrano che molta gente perde dita, mani e occhi, nell'imitare "fare cose banali".

https://g.co/gemini/share/f73e07bcce48

***

Questo è un post (anzi due) di Mauro Bottarelli, con le relative immagini allegate. Vorrei che, senza usare icone e con stile professionale, mi riassumessi in una bullet list le affermazioni di maggiore importanza (a) incluse quelle implicite (b) e quelle "fuori dagli schemi" (c). Infine mi facessi un brevissimo riassunto di come queste affermazioni {a, b, c} si collegano fra loro in termini di ragionamento finanziario-economico, o se non si collegano fra loro anche il perché.

---

C'è una strategia. Perversa. Pericolosa. Ma comunque, in quanto tale, finalizzata a uno scopo. E stante il profilo di chi la sta orchestrano, il perseguimento di quello scopo non presuppone la logica del fare prigionieri. Perché se hai 7 trilioni di debito da rifinanziare da qui a fine anno e il "Teheran effect" ti aveva garantito il decennale con un rendimento tornato al 4,24% dal 4,50% in meno di 10 giorni, rimettere i dazi nel mirino equivale a voler creare il caos. Una bomba a mano nello stagno. In primis, in casa FED. Ma non solo. Perché Jerome Powell è meno indipendente di quanto sembri da Pennsylvania Avenue. E, soprattutto, meno stupido di quanto si creda. In tal senso, vi invito ad andare nei commenti e guardare l'altra tabella relativa ai rendimenti obbligazionari. Lasciate stare tutto il resto e guardate il Giappone. Quel rendimento fa riferimento a PRIMA che la Casa Bianca rendesse nota la lettera inviata a Tokyo e Seul con la notifica di tariffe al 25%. Di fatto, il dèjà vu del 5 agosto 2024 sembra apparecchiato. Bassi volumi estivi. Bank of Japan che ricomincerà il balletto del collaterale e delle riserve, yen sotto pressione. E alla fine, la decisione fra chi salvare: carry trade o NIKKEI? Tutti e due appare impossibile. E se quell'arbitraggio tra valuta nipponica a statunitense salta un'altra volta e partono smobilizzi di massa, stavolta la margin call andrà a inserirsi in un contesto di mercato decisamente instabile. Senza contare che proprio quell'indebitamento in moneta giapponese a tassi bassissimi garantisce poi la linfa per gli investimenti in assets denominati in biglietti verdi. Insomma, il mother's milk di Wall Street necessita della tettarella di Tokyo. Serve l'incidente controllato? Ormai pare palese. Ma quanto sarà controllato? E controllabile? Sempre nei commenti, trovate l'altro flashpoint potenziale. Il cambio fra dollaro e lira turca sta approcciando 40. Esatto, 40. Quanta esposizione nascosta hanno alcune importanti istituzioni finanziarie in quel Paese? Rispondo io: molta. Europee in testa. Tedesche in testa. Troppa per essere nascosta ancora una volta sotto il tappeto. E se già un 5 agosto 2.0 sarebbe difficile da gestire in maniera ordinata, il combinato di bomba orologeria nipponica con quella turca potrebbe risultare destabilizzante. O, quantomeno, richiedente interventi straordinari. Vi avevo avvisato almeno un mese fa di non chiudere del tutto la bottega in agosto. Spero mi abbiate dato retta. In caso contrario, avete ancora tempo. Ma poco. Molto poco.

Servizio sveglia. Tsunami VaR alle porte, chiaramente con la Bank of Japan pronta a fornire collaterale in dollari con il badile. Esattamente come previsto. Esattamente come ogni mese. Salvo poi incappare in un 5 agosto. 
