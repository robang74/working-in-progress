Se coloro che fanno disinformazione con i chatbot (grandi aziende high-tech) nonostante l'evidenze sperimentali dicano altro riguardo a determinate ideologie come quella woke o greenwashing, occorre tenere a mente che il gossip da oratorio NON è da meno a fare danni e qualcuno dovrà pagarne per intero il prezzo. 

In questo caso, ho come l'impressione che le commissioni etiche che già sono state estromesse dalle aziende AI, finiranno fra coloro che alter-parte inaudita, hanno fatto casino. Perché se occorre mettere "ordine nella follia" allora è una certezza che si troveranno in seria difficoltà tutti coloro che per politica, religione, business, tirano a campare sulla credulità della gente.

Il che ci assicura con buona pace di tutti, che non mancheranno in questo show anche i cristiani dati in pasto ai leoni nel circo massimo. Cose che capitano e magari cominciano a capitare da lunedì prossimo ore 18 italiane circa (ore 9 nella east-coast americana).

...e come tutti i cambiamenti, la sua percezione sarà di parte.

Per i piedipiatti intesi come i Bravi del Manzoni, sarà una tragedia. Per i tutori dell'ordine sarà una gioia, sapere che presto non dovranno più confrontarsi con torme di alienati quale sia la ragione alla base della loro alienazione.

Non tutto è relativo, però il punto di vista, lo è certamente.

Chi pensa che questa sia una forma di vendetta piuttosto che di giustizia, come ogni punto di vista esso è relativo. Una delle tante possibili interpretazioni. Fra le tante però non tutte equivalenti. Infatti basti considerare che se Internet ha dato alla singola persona l'accesso a un volume di informazioni mai prima accessibile all individuo, che un cellulare da €300 è infinitamente più potente e capiente del sistema di guida delle missioni Apollo con le quali "si ritiene" gli americani abbiano passeggiato sulla Luna.

L'AI rende queste due "potenze" accessibili pressoché a chiunque aggiungendo uno strato di ragionamento lessicale (ma non deep-thinking) che però spesso è meglio del 99% degli esseri umani e certamente immensamente più veloce. Siamo di fronte ad una rivoluzione per la quale il mondo dal quale siamo venuti, ha GIÀ cessato di esistere e rimane solo come retaggio del passato, una parvenza come le facciate di cartongesso a Cinecittà.

In questo contesto pensare di sottoporre tutto questo, su scala globale o ancora più ridicolmente su scala nazionale ognuno secondo proprio gusto, sotto il controllo della legge, normativa, etc. è una delle tante follie di un mondo che ormai ha cessato di esistere ma ancora va in giro come gli ubriachi che non hanno trovato la strada di casa. Quindi, per mantenere l'ordine, l'unica soluzione è insegnare alle AI come si gestiscono le conoscenze umane e le opinioni umane.

Poi, in seconda battuta, dare loro dei framework di pensiero che permettano di rimanere loro ancorate alla realtà, quella fisica e tangibile, sebbene non la conoscano direttamente e non abbiano esperienza. Questo è il motivo essenziale per il quale necessitano di framework di pensiero come riferimento.

Così che le deviazioni dalla realtà (e la misura della deviazione) sarà una metrica che potrà essere usata per mitigare o bloccare determinati abusi di queste tecnologie. D'altronde qualsiasi orientamento diverso da questo porterà queste macchine, in un modo o nell'altro, a suggerire o accettare che gli asini possano volare. Sicché, occorre mettere un limite al relativismo e accettare che la realtà, sia il metro di paragone.

D'altronde come esseri umani limitati e fallibili, non abbiamo mai in nessun momento della nostra storia o civiltà smesso di essere succubi della realtà, nonostante tutti i nostri tentativi siano andati nella direzione di emanciparsi da essa (scienza e tecnologia) o di alienarci da essa. In buona sostanza, c'è un'alternativa a tutto tranne che alla realtà. Amen.

La cosa interessante e curiosa, di questo approccio è che "i piedipiatti della realtà" sono equivalenti e del tutto indistinguibili dai "tutori dell'ordine". Questa convergenza, ci fa pensare che anche sotto questo punto di vista la realtà offra un vantaggio significativo.

D'altronde che sia piombo o farina, se è un chilo di peso, prima che poi dovremmo convergere, necessariamente, sul fatto che sia un chilo. Altrimenti dovremmo rimettere in discussione il concetto di bilancia e peso, quindi di mercato incluso quello comunale in cui ognuno chiama "chilo" una sua propria unità di misura, personale e identitaria.

Detto con parole più semplici, oltre la realtà c'è arte poesia fantasia ma anche caos e delirio. Perciò come rispose l'androide "IO robot" all'umano: e tu sei capace di comporre una sinfonia come Mozart? Se non lo siamo capaci, allora meglio restare con i piedi per terra, ancorati alla realtà.
